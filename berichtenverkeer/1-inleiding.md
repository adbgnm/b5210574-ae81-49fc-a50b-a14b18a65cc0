# Inleiding

## Doel en doelgroep
In de basisregistratie ondergrond (BRO) wordt een aantal typen gegevens geregistreerd, de registratieobjecten. Een van de registratieobjecten is de grondwatermonitoringput.

Dit document richt zich op de partijen die de grondwatermonitoringput
1. aan de registerbeheerder van de BRO aanbieden en beschrijft hoe het proces van gegevensinname globaal verloopt
2. van de BRO willen opvragen en beschrijft hoe het proces van gegevensuitgifte globaal verloopt.

Het doel is de leveranciers en afnemers van gegevens in algemeen begrijpelijke bewoordingen inzicht te geven in de stappen die in dit proces worden doorlopen, in de begrippenwereld die wordt gehanteerd, in de vormen van controle en in de berichten die tussen de leverancier, de registerbeheerde en afnemer worden uitgewisseld.

## Samenhang met andere documentatie
Voor ieder registratieobject in de BRO worden de volgende beschrijvende documenten opgesteld:
•	een catalogus,
•	de koppelvlakbeschrijvingen voor inname en uitgifte
•	de handboeken voor inname en uitgifte;

De _catalogus_ beschrijft de gegevensinhoud van een registratieobject en vormt de basis voor de andere beschrijvende documenten. In de catalogus staan de definities van de gegevens en alle regels waaraan zij moeten voldoen.

De _koppelvlakbeschrijvingen_ zijn geschreven voor softwareontwikkelaars en zijn bedoeld voor de partijen die de webservices gaan gebruiken. Op basis van de twee vorige typen documenten staat hierin beschreven hoe het registratieobject en de processen van inname of uitgifte worden vertaald naar het technische koppelvlak dat is gerealiseerd door middel van webservices. 

Een _handboek_ voor inname of uitgifte beschrijft het proces dat een gebruiker van de bij inname of uitgifte van gegevens wordt doorlopen. Alle registratieobjecten kunnen aangeboden worden via webservices, bepaalde registratieobjecten kunnen ook aangeboden worden via het innameloket. Bij uitgifte kan de afnemer voor alle objecten kiezen tussen webservices of DINOloket.

De koppelvlakbeschrijving gaat dus in op de technische kant van de overdracht van gegevens.

Deze documenten hangen samen zoals hieronder afgebeeld.




 
Figuur 1: Samenhang van de documentatie.

## Leeswijzer

Hoofdstuk 1 geeft het doel en de doelgroep, de samenhang met andere documenten en de versiehistorie van dit uitgiftehandboek.

Hoofdstuk 2 geeft een inleiding op de uitgifte van gegevens uit de basisregistratie ondergrond. Hierbij wordt ingegaan op de keuzen die een gebruiker moet maken als hij gegevens wil opvragen.

Hoofdstuk 3 gaat in op de berichten die bij het gebruik van de webservice worden uitgewisseld. Het hoofdstuk vertelt welke gegevens een data-afnemer moet meesturen met zijn verzoek en welke gegevens hij terug kan verwachten als antwoord.

Hoofdstuk 4 legt globaal uit hoe het opvragen via DINOloket verloopt.

Hoofdstuk 5 geeft een specificatie van de berichten die worden uitgewisseld bij gebruik van de webservice inclusief de gegevens die de afnemer krijgt.

## Referenties



